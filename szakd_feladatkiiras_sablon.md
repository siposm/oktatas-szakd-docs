**A feladat**

A feladat egy webalkalmazás készítése szabadidős tevékenységek foglalásához, az aktuális új technológiák felhasználásával. Vizsgálja meg, hogy mely technológiák szükségesek egy webes rendszer készítéséhez, elemezze azokat pozitív és negatív oldalról. Az adott technológia melletti döntését támassza alá. A rendszer legyen képes egy felület biztosítására, ahol sportpálya-, sportolási lehetőséget biztosító szervezetek regisztrálhatnak, ezáltal reklámozva a náluk jelenlévő lehetőségeket, árakat. A rendszer biztosítsa a hirdetők számára, hogy forgalmukat ellenőrizhessék, nyomonkövethessék statisztikák segítségével. Ezeket készítse el a dolgozat folyamán. A rendszer biztosítson a felhasználók számára felületeket, ahol szabadon böngészhetnek az aktuálisan hirdetők között. A webszervert készítse el felhőtechnológia segítségével, ahol elemezze a különböző piaci szereplőket. A rendszerhez készítsen okostelefonos alkalmazást is vagy Android vagy iOS platformra, illetve vizsgálja meg a cross-platform lehetőségeket is. Az okostelefonos alkalmazáson keresztül legyen képes a rendszer push-notification elvű üzenetek küldésére. Végezzen továbbá elemzést a tesztelési lehetőségekről és készítse is el az egyes teszt típusokat és teszteseteket.

**A dolgozatnak tartalmaznia kell:**
* A dolgozatnak tartalmaznia kell a megoldandó feladat pontos leírását és részletes elemzését.
* Készítsen magas szintű szerkezeti mintát az alkalmazásról
* Az egyes funkciók megvalósításához gyűjtse össze a lehetséges technológiákat
* Tekintse át a lehetséges technológiákat, majd válassza ki a szükségeseket.
* Mutassa be rendszertervét.
* Ismertesse a megvalósítás menetét.
* Ismertesse a tesztelési tervet, a tesztelés eredményit, a fejlesztés során felmerült problémákat és azok megoldását.
* Mutassa be az elkészült szoftver felhasználási lehetőségeit.
